+++
date = "2017-01-11"
description = ""
tags = ["workshop", "framework", "pod havbo", "delavnice", "salesforce"]
title = "Delavnica: Uporaba Salesforce Einstein-a v mobilni aplikaciji - 1.del"
linkrsvp = "https://www.eventbrite.com/e/delavnica-uporaba-salesforce-einstein-a-v-mobilni-aplikaciji-1del-tickets-30839855839"

+++
**Trajanje:** od 14:00-16:00

**Predava:** Simon Repar, Agilcon

Za večino od nas velja, da smo o umetni inteligenci daleč največ izvedeli iz
Hollywood-a. Obstajajo roboti, ki lahko potujejo v času, da nas ubijejo še
preden imamo lahko otroke, ki bodo nekega dne vodili revolucijo proti tem
prej omenjenim robotom. Ali zlobni stroji, ki uporabljajo ljudi kot vir
energije v gigantskih tovarnah za omenjene stroje. Ubijalski roboti, modre
in rdeče tablete, zlobni stroji ... zveni strašno, kajne?

Ampak razen če ne govorimo o filmu, to ni nekaj o čemer govorimo pri umetni
inteligenci (AI). Namen AI je v pametnejši uporabniški izkušnji z
vključevanjem inteligence v vsakdanje aplikacije.

Na delavnici si bomo v praksi pogledali, kako lahko na hiter in enostaven
način razvijemo zanimivo mobilno aplikacijo, ki uporablja principe umetne
inteligence. Konkretno se bomo osredotočili na strojno učenje ter povezano
globoko učenje (Deep learning). Aplikacijo bomo naučili prepoznavati markantne
objekte v Ljubljani ali katerem koli drugem kraju.

<!--more-->

Nedavni izid produkta Salesforce Einstein omogoča uporabo umetne inteligence v
praktičnem smislu. Pri razvoju bomo spoznali tudi Salesforce kot platformo za
razvoj spletnih ter mobilnih aplikacij v oblaku.

Priporočljiva je udeležba na 1. delu delavnic v kolikor se nameravate
udeležiti 2. dela, ni pa pogoj.

Naučili se bomo: Platforma force.com (APEX, VisualForce), Webservices (REST),
razvoj HTML5 mobilne aplikacije

**Zahteve:**

- osnovno znanje programiranja.
- prenosni računalnik (ni potrebno imeti nameščenih posebnih aplikacij)

**Agenda:**

- Teoretični uvod v platformo Salesforce (1. del)
- CRM + AI (1.del)
- Bolj podrobna predstavitev koncepta “Deep learning” kot veje strojnega učenja (1. del)
- Razvoj HTML5 mobilne aplikacije in učenje aplikacije za prepoznavanje
  objektov v Ljubljani oz. na poljubnem kraju (1. in 2. del):
  
  - Priprava okolja
  - Izdelava komponente za fotografiranje 
  - Uporaba AI (spletni servis)
  - Učenje AI z uporabo datasetov

[Prijava na Eventbrite-u](https://www.eventbrite.com/e/delavnica-uporaba-salesforce-einstein-a-v-mobilni-aplikaciji-1del-tickets-30839855839).