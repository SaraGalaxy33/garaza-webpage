+++
date = "2017-02-23"
description = ""
tags = ["workshop", "NIL", "delavnice", "UPnP", "hacking"]
title = "Delavnica: HEK - Kljukico za UPnP lahko pustim kar na »default«?"
linkrsvp = "https://www.eventbrite.com/e/delavnica-hek-kljukico-za-upnp-lahko-pustim-kar-na-default-tickets-31610475784"
+++

**Trajanje:** od 13:00-15:30

**Predava:** Matevž Mesojednik, Svetovalec na področju informacijske varnosti, NIL d.o.o

Universal Plug and Play (UPnP) omrežni protokol omogoča povezavo med
napravami, kot so usmerjevalniki, tiskalniki, NAS strežniki, smart TV-ji,
medijskimi predvajalniki itd. UPnP je bil razvit predvsem za domače uporabnike
in ima v osnovi kar nekaj pomanjkljivosti na področju varnosti. 

Nastavitev UPnP na usmerjevalnikih doma in tudi v poslovnih okoljih – pogosto
puščamo privzeto. Torej vključeno. Prav to pa predstavlja varnostno
pomanjkljivost, ki je hkrati tudi funkcionalnost, saj uporabniku poenostavi
dostop do priljubljenih internetnih vsebin in storitev.

[Raziskave](https://community.rapid7.com/docs/DOC-2150) kažejo, da naj bi bilo
med 40 in 50 milijonov mrežnih naprav ranljivih za vsaj enega od treh načinov
napadov, ki izkoriščajo varnostne pomanjkljivosti v protokolu UPnP, kar
posledično lahko pripeljejo do kraje podatkov in vohunjenja za uporabniki.

Na delavnici bo NIL-ov strokovnjak s področja varnosti povedal več o UPnP
omrežnem protokolu, preko praktičnega »heka« pa bo predstavil posledice
zlorabe, na prvi pogled nedolžne nastavitve.

<!--more-->

**Zahteve:**

- osnovno poznavanje TCP/IP
- osnovno poznavanje Linux ukazne lupine
- prenosni računalnik z naloženim VMplayer ali VirtualBox
- naloženi VM OS Kali Linux [https://www.kali.org/downloads/]

**Agenda:**

- na kratko o »etičnem hekanju«
- na kratko o namenskih »exploit« orodjih 
- lastnosti in pomanjkljivosti protokola UPnP
- etični hek v živo
- preizkušanje in izraba ranljivosti s strani udeležencev delavnice

[Prijava na Eventbrite-u](https://www.eventbrite.com/e/delavnica-hek-kljukico-za-upnp-lahko-pustim-kar-na-default-tickets-31610475784).
