+++
date = "2017-04-11"
description = ""
tags = ["workshop", "delavnice", "hacking", "network security", "hekanje omrežij"]
title = "Delavnica: Hekanje brezžičnih omrežij: (Ne)varnosti WiFi-ja 1. del"
linkrsvp = "https://www.eventbrite.com/e/delavnica-hekanje-brezzicnih-omrezij-nevarnosti-wifi-ja-1del-tickets-33184060418"

+++
**Trajanje:** od 13:00 - 14:30

**Predava:** Maja Podbevšek, NIL d.o.o.

Brezžična omrežja so se razvila z namenom zagotavljanja mobilnosti uporabnikom in kot dodatek mrežnim kablom. Nekdaj pomožna tehnologija danes prenaša več kot 60 % svetovnega Internet prometa. Brezžična omrežja imamo danes praktično že povsod - doma, v hotelu, bližnji restavraciji, v pisarni, ko se sprehajamo po ulici, itd. Mobilne naprave, tablice, prenosni računalniki imajo danes že vgrajene brezžične mrežne kartice kar pomeni, da lahko komunicirajo praktično kjerkoli in kadarkoli.

<!--more-->

Ker se fizikalna narava brezžičnih omrežij razlikuje od tradicionalnih, žičnih omrežij, ima varnost v tem primeru še širši pomen. Prav nepoznavanje ali slabo poznavanje brezžičnih omrežij nam tako s stališča varnosti lahko predstavlja veliko pomanjkljivost.

Na **dveh praktičnih delavnicah** si bomo pogledali ranljivosti brezžičnih omrežij, na kaj je potrebno biti pozoren in katerim napakam pri nastavitvi brezžičnega omrežja se je dobro izogniti, da ne bomo na kocko postavili varnost. 
Spoznali bomo zakaj nastavitev brezžičnega omrežja doma, na javnem mestu ali pa v poslovnem okolju ne smejo ostati na privzetih vrednostih in kaj pravzaprav lahko naredimo, da bo naše brezžično omrežje v vseh teh okoljih varno.

Priporočljiva je udeležba na 1. delu delavnic v kolikor se nameravate udeležiti 2. dela, ni pa pogoj.

Po zaključku obeh praktičnih delavnic, te vabimo, da izkoristiš pridobljeno znanje o ranljivostih brezžičnih omrežij in **se preizkusi kot heker**. Več izveš na delavnicah.

**Zahteve:**

- osnovno poznavanje omrežij
- prenosni računalnik (brez dodatnih zahtev)

**Agenda:**

- Ključne lastnosti brezžičnih omrežij (1. del)
- Na kaj vse moramo biti pozorni pri postavitvi (varnih) brezžičnih omrežij (1. del)
    - WiFi standardi, frekvence, kanali itd.
- Glavne ranljivosti različnih brezžičnih omrežij (1. del)
    - Odprta, skrita, zastarela brezžična omrežja,…
- Kako »shekati« (ne)zavarovana brezžična omrežja? (2.del)
- Ali so brezžična omrežja, ki uporabljajo WPA2 standard res varna pred hekerji? (2.del)
- Primeri dobre prakse za različna okolja - javno, domače in poslovno okolje (2. del)

[Prijava na Eventbrite-u](https://www.eventbrite.com/e/delavnica-hekanje-brezzicnih-omrezij-nevarnosti-wifi-ja-1del-tickets-33184060418).
