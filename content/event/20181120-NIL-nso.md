+++
date = "2018-11-20"
description = ""
tags = ["iz teorije v prakso", "from theory to practice", "use cases"]
title = "Iz teorije v prakso: Kako programirati naprave, ki držijo pokonci Internet?"
linkrsvp = "https://www.eventbrite.com/e/iz-teorije-v-prakso-kako-programirati-naprave-ki-drzijo-pokonci-internet-tickets-52195600446"

+++
**Trajanje**: ob 14:00 – 15:30
**Kje**: Predavalnica P19 in Garaža FRI

**Predava**: [Boštjan Šuštar](https://www.nil.com/sl/o-nil-u/ekipa/bostjan-sustar-2/), IT arhitekt, NIL


Netflix na polnih obratih zasede tudi do 30% internetnega prometa. Potem še k temu prištejte vse ostalo, kar je odvisno od Interneta: Google, Tinderje, Facebooke, Talking Tome, države, manjša in večja podjetja, pametne avte, televizije in proizvodnje, vaše telefone in spletne strani sosedov, slike mačk in selfije. Kako se nastavi, da vse to bolj ali manj stabilno, varno in hitro deluje? Kako se programira ta kompleksen sistem aplikacij in omrežij? Katera orodja se za to uporabljajo? Zakaj vam o tem na fakultetah ne povedo veliko?

<!--more-->

Na predavanju vam bomo zato pojasnili tehnično ozadje nekaterih od naštetih izzivov in **na praktičnih primerih predstavili**, kako jih podjetja in ponudniki omrežnih storitev rešujejo. Skozi vsebino se boste tudi seznanili z delom omrežnih inženirjev, kakšna znanja se danes zahtevajo od njih, kakšne so karierne možnosti in priložnosti.
 
Skrivnosti programiranja vam bo predstavil Boštjan Šuštar, NIL-ov IT-arhitekt in strokovnjak za področje naprednih omrežij, na pa voljo bo tudi za vprašanja.
 
**Agenda:**

- Delovanje Interneta in nekateri tehnični izzivi, ki jih imajo omrežja danes
- Pametna omrežja pod havbo: avtomatizacija, orkestracija, Python, YANG, XML
- Izziv: Vzpostavitev in avtomatizacija omrežne storitve v samo pol ure
 
**Zahteve:**

Priporočljivo je osnovno poznavanje programskega jezika Python, med predavanjem pa vam bomo predstavili tudi modelirni jezik YANG.
 
Po zaključku predavanja bo **v Garaži** čas za sproščeno druženje, kjer boste lahko poklepetali s predavateljem in s predstavnico kadrovske službe na NIL-u.


[Prijava na Eventbrite-u](https://www.eventbrite.com/e/iz-teorije-v-prakso-kako-programirati-naprave-ki-drzijo-pokonci-internet-tickets-52195600446).