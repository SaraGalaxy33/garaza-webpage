+++
date = "2016-06-28"
description = ""
tags = ["workshop", "data mining", "pod havbo", "delavnice", "NIL"]
title = "Delavnica: AI Inspector (NIL)"
linkrsvp = "https://www.eventbrite.com/e/delavnica-ai-inspector-tickets-25951521700"

+++
**Trajanje:** od 9:00-13:00

**Predava:** Jernej Južna, NIL

Vsaka akcija tako zunanjih kot notranjih uporabnikov v omrežju pusti sledi v obliki prometnih podatkov.
Te lahko zajamemo in z analiziranjem razberemo stanje IT-infrastrukture oz. omrežja podjetja.

Dandanes obstaja veliko rešitev, ki zmorejo v realnem času analizirati promet v omrežju.
Takšne rešitve običajno delujejo po prednastavljenih pravilih, ki v večini primerov dobro zaobjamejo
posamezne izredne dogodke (npr. vdor v sistem) in znajo nanje ustrezno reagirati. Vendar je glavna težava
takšnega pristopa ta, da rešitev potrebuje neprestane dopolnitve in popravke pravil, saj se IT-sistem in
njegova uporaba s časom spreminjata.

V zadnjem času pa se uveljavlja nov pristop spremljanja prometa omrežja. Ta temelji na metodah umetne
inteligence, kjer se sistem nadzora z omenjenim izzivom spopada tako, da se uči, kaj je običajni promet
v omrežju in kdaj gre za izredne dogodke. Tak pristop ima očitno prednost, in to je samoučenje pravil,
hkrati pa se s časom samodejno prilagaja normalnemu delovanju omrežja.
<!--more-->

Prvi NIL-ov programerski izziv bo vzpostavitev takšne umetne inteligence, ki bo iskala anomalije v delovanju
omrežja na osnovi prometnih podatkov in o tem obvestila operaterja.

**Delavnico priporočamo še posebej študentom, ki se bodo sodelovali v tem izzivu.**

**Agenda:**

- Teoretični uvod in iskanje anomalij na primeru linearne aproksimacije
- Wireshark, zajem prometa, filtriranje zajetega prometa in izvoz v csv
- Osnovna analiza prometa s programom Orange