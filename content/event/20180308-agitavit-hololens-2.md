+++
date = "2018-03-08"
description = ""
tags = ["workshop", "framework", "pod havbo", "delavnice", "from theory to practice", "use cases"]
title = "Delavnica: Mala šola obogatene resničnosti 2. del - Microsoft HoloLens v praksi"
linkrsvp = "https://www.eventbrite.com/e/delavnica-mala-sola-obogatene-resnicnosti-2-del-microsoft-hololens-v-praksi-tickets-43543704392"

+++
**Trajanje**: od 13:00-14:30

**Predava**: Aleksander Fujs, Agitavit Solutions d.o.o.

Na delavnici bomo predstavili zmogljivosti, lastnosti in funkcionalnosti orodja Microsoft HoloLens ter
z njim povezano tehnologijo. Spoznali bomo delo v okolju Unity, kjer bomo najprej naredili aplikacijo "Hello, World",
nato pa se bomo podali v nekoliko bolj zahtevne vode z uporabo Microsoft Mixed Reality Toolkita.

<!--more-->

Bi želeli zgraditi svojo lastno izkušnjo obogatene resničnosti? Nadenite si Microsoft HoloLens! Ta prvi samostojni
holografski računalnik s sistemom Windows 10 nam s kombinacijo specifičnih komponent omogoča, da v realnem svetu opazujemo
virtualne grafične modele in druge navidezne informacije, ne da bi nas te ovirale pri vsakodnevnem pogledu na realni svet.
Govorimo o ustvarjanju obogatene resničnosti (ang. Augmented reality).

Na drugem delu Male šole obogatene resničnosti boste v roke oziroma na glave dobili Microsoft HoloLens, in sicer boste sami
odkrivali praktično delo s to holografsko napravo. Spoznali bomo razvoj preprostega modela holografsko obogatene
resničnosti in na tak način ustvarili virtualno HoloLens izkušnjo za resnični svet. Ustvarjeni navidezni model boste
nadzorovali, oblikovali in spreminjali s pomočjo gibov rok, pogledov, glasovnih ukazov.

Spoznali bomo delo v okolju Unity, kjer bomo najprej naredili aplikacijo "Hello, World", nato pa se bomo podali v nekoliko
bolj zahtevne vode z uporabo Microsoft Mixed Reality Toolkita.

Predhodno poznavanje teh tehnologij ni potrebno, lahko pa na predavanje prinesete svoj računalnik in sami razvijete svojo
prvo Augmented reality aplikacijo.

**Udeležba na preteklem 1. delu delavnice ni pogoj za sodelovanje na drugem.**

**Agenda**:

0.	Predstavitev namestitve razvojnega okolja
1.	Predstavitev okolja Unity 
2.	Izdelava programa "Hello World" 
3.	Priprava namestitvenega paketa in prenos na Microsoft HoloLens
4.	Delo z orodjem Microsoft Mixed Reality Toolkit

**Za razvoj aplikacije potrebujete:**

- Prenosni računalnik
- Namestitev razvojnega okolja po navodilih (https://developer.microsoft.com/en-us/windows/mixed-reality/install_the_tools)
- Prenos orodja Microsoft Mixed Reality Toolkit (https://github.com/Microsoft/MixedRealityToolkit-Unity)

[Prijava na Eventbrite-u](https://www.eventbrite.com/e/delavnica-mala-sola-obogatene-resnicnosti-2-del-microsoft-hololens-v-praksi-tickets-43543704392).
